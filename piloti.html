<html>
<head><title>Migliori piloti di f1</title></head>
<body bgcolor="red">
	<font style="Arial" colour="White">
<br>
<h2><font style="Arial" colour="White">1 Ayrton Senna</font></h2>

<p><font style="Arial" colour="White">Ayrton Senna da Silva (San Paolo, 21 marzo 1960 – Bologna, 1º maggio 1994) è stato un pilota automobilistico brasiliano, campione del mondo di Formula 1 nel 1988, 1990 e 1991.

Soprannominato Magic,[1] è considerato uno dei più grandi, talentuosi e influenti piloti di tutti i tempi. La figura di Senna è una delle più rappresentative e iconiche della Formula 1, nonché dell'automobilismo in generale.

Corridore completo in ogni aspetto, dalla messa a punto alla gestione delle gomme[9], seppe distinguersi nel corso della carriera soprattutto per la guida sul bagnato e la velocità in qualifica, caratteristica, quest'ultima, che gli consentì di detenere il record di pole position (65) dal 1989 al 2006[10]. Inoltre, con 41 Gran Premi vinti, è al quinto posto nella classifica di vittorie nella storia della competizione.[11] Secondo uno studio condotto dalla Formula 1 in collaborazione con AWS, Senna risulta il pilota più veloce di sempre.

Abile inoltre nei circuiti cittadini, il pilota brasiliano detiene tuttora il record di vittorie sulla prestigiosa pista di Monte Carlo, sei, di cui cinque consecutive fra il 1989 e il 1993[14]. La sua carriera nella massima categoria automobilistica, iniziata nel 1984 al volante della Toleman, venne contraddistinta dal dualismo con il francese Alain Prost, suo compagno in McLaren nel biennio 1988-1989. Tale rivalità è considerata come una delle più intense e accese della storia della Formula 1, nonché dello sport in generale[15]. Molto apprezzato dai colleghi, in un sondaggio a cui hanno partecipato 217 piloti di Formula 1, Senna è stato votato come il più grande pilota di tutti i tempi.[16] Morì a seguito delle ferite riportate in un</font></p>
<br>
<h2><font style="Arial" colour="White">2 Michael Schumacher</font></h2>

<p><font style="Arial" colour="White">Michael Schumacher (Hürth, 3 gennaio 1969) è un ex pilota automobilistico tedesco. È considerato uno dei migliori piloti di tutti i tempi in Formula 1.[1] Insieme a Lewis Hamilton è il più vincente nella storia della Formula 1 con 7 titoli mondiali, i primi due con la Benetton (1994 e 1995) e successivamente cinque consecutivi con la Ferrari (2000, 2001, 2002, 2003 e 2004), quest'ultimo un record assoluto.

Soprannominato Kaiser, Schumacher detiene alcuni primati della Formula 1 avendo conseguito, oltre ai titoli iridati, anche il maggior numero di giri veloci in gara e di hat trick, ovvero pole position, vittoria e giro più veloce nello stesso Gran Premio. Fino al 13 ottobre 2013 ha detenuto anche il record assoluto di punti in carriera, superato in quell'occasione da Fernando Alonso e in seguito da altri quattro piloti.[5] È al secondo posto all time per numero di gare vinte (91), podi (155) e di pole position (68), in tutti e tre i primati dietro al solo Hamilton.

Esempio di pilota capace di migliorarsi nel corso degli anni, al talento naturale ha unito affinamenti capaci di affinare la condotta di gara, adattando il suo stile di guida al mutare delle condizioni e pianificando in anticipo ogni eventualità, il tutto mantenendo sempre una guida al limite; ciò anche grazie al duro allenamento a cui sottoponeva il proprio corpo, superiore a quello dei colleghi della sua generazione. A questo ha aggiunto una spiccata sensibilità per i propri limiti nonché per quelli delle sue monoposto, aspetto che ne ha fatto un pilota raramente caduto in errori oltreché capace di indirizzare al meglio, attraverso i suoi riscontri e giudizi, il lavoro degli uomini della squadra; ingegneri in primis, a cominciare da Ross Brawn col quale ha instaurato un duraturo sodalizio tecnico protrattosi pressoché per l'intera carriera.
Oltre che essere un pilota completo in ogni aspetto, ebbe anche grandi doti da collaudatore in grado di far crescere le proprie vetture. Inoltre, Schumacher è stato il primo tedesco a laurearsi campione del mondo di Formula 1 È stato l'icona più popolare nella Formula 1 fino al 2006, secondo un sondaggio della FIA.

Nel mondiale 2002 si è laureato campione del mondo con sei Gran Premi di anticipo (record assoluto), diventando poi anche l'unico pilota della storia a essere salito sul podio in tutte le gare di una stagione in programma, 17 in quell'anno. Il 12 ottobre 2003, vincendo il suo sesto mondiale, è diventato il più titolato pilota di Formula 1, superando il record di Juan Manuel Fangio, e nel 2004 ha marcato un ulteriore primato vincendo, con 13 successi su 18 gare, il quinto titolo iridato consecutivo oltreché settimo della carriera.Ritiratosi una prima volta alla fine del 2006, ha deciso di tornare a correre nella stagione 2010, a 41 anni, con la Mercedes, per poi ritirarsi definitivamente alla fine del 2012.

Il 29 dicembre 2013 è rimasto gravemente ferito in un incidente su una pista da sci a Méribel, a seguito del quale ha trascorso diversi mesi in coma farmacologico.</font></p>
<br>
<h2><font style="Arial" colour="White">3 Lewis Hamilton</font></h2>

<p> <font style="Arial" colour="White">Sir Lewis Carl Davidson Hamilton ;  è un pilota automobilistico britannico, attivo in Formula 1 con la Mercedes. Annoverato tra i più grandi piloti di tutti i tempi, è, insieme a Michael Schumacher, il più vincente campione nella storia della Formula 1, con 7 mondiali conquistati: nel 2008 con la McLaren e nel 2014, 2015, 2017, 2018, 2019 e 2020 con la Mercedes. È inoltre il pilota che ha ottenuto più vittorie, podi, pole position e punti nella storia della competizione.

Si distingue per il suo stile di guida molto aggressivo,[9] per la sua velocità in qualifica e per la sua solidità in gara[10] oltre che per la sua destrezza sul bagnato,] caratteristiche che lo rendono un pilota completo e molto ostico per i rivali.

Nato da una coppia mista, con padre di origini caraibiche e carnagione scura e madre di carnagione chiara, è il primo pilota mulatto della storia ad avere partecipato a un gran premio di Formula 1, nonché il primo a vincere un titolo mondiale.

Dal suo esordio in massima categoria, Hamilton si è aggiudicato almeno una gara e una pole position durante il campionato mondiale, il che lo rende l'unico pilota nella storia della massima formula a esserci riuscito dalla prima stagione per quindici annate consecutive. Con sette titoli mondiali è il britannico più titolato di tutti i tempi, nonché l'unico anglosassone a essere riuscito a trionfare per quattro edizioni consecutive (nel 2017, 2018, 2019 e 2020).

Il suo numero di gara è il 44.</font></p></body></html>